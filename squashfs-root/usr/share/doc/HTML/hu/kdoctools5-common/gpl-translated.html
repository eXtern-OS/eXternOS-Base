<!-- saved from url=(0022)http://internet.e-mail -->
<!DOCTYPE HTML PUBLIC "-//W3C//DTD HTML 4.01//EN"
                   "http://www.w3.org/TR/html40/strict.dtd">
<HTML LANG="hu">
  <HEAD>
    <TITLE>GNU General Public License - GNU Általános Nyilvános Licenc</TITLE>
    <META HTTP-EQUIV="Content-Type" CONTENT="text/html; charset=utf-8">
    <META HTTP-EQUIV="Content-Language" CONTENT="hu">
    <META NAME="description" CONTENT="GNU general public license (for inclusion in distributions)">
    <META NAME="keywords" CONTENT="gnu, Gnu, GNU, license, licence, software, free software, software license, software licence, GNU general public license, GNU General Public License">
    <META NAME="robots" CONTENT="none">
  </HEAD>
  <BODY>
This is an unofficial translation of the GNU General Public License
into Hungarian.  It was not published by the Free Software Foundation,
and does not legally state the distribution terms for software that
uses the GNU GPL--only the original English text of the GNU GPL does
that.  However, we hope that this translation will help Hungarian
speakers understand the GNU GPL better.
<p>
Jelen dokumentum a GNU Általános Nyilvános Licenc (GNU General Public
License) nem hivatalos magyar fordítása. A dokumentum nem a Szabad Szoftver
Alapítvány (Free Software Foundation) által került publikálásra, és nem
tekinthető a GNU GPL licenccel rendelkező szoftvertermékek hivatalos
terjesztési feltételeit ismertető dokumentumnak - annak csak az eredeti,
angol nyelvű változat tekinthető. Ennek ellenére úgy gondoljuk, segítséget
nyújthat a magyar nyelvet beszélőknek a GNU GPL jobb megértésében.
<p>
Az eredeti - angol nyelvű - dokumentum az alábbi címen található:
<a href="common/gpl-licence.html">GNU General Public License</a>.
<p>
<center>
<b>GNU Általános Nyilvános Licenc</b>
<br>
2. verzió, 1991. június
</center>
<p>
Copyright (C) 1989, 1991, Free Software Foundation, Inc.
<br>
59 Temple Place, Suite 330, Boston, MA  02111-1307  USA
<p>
Ezen licenc-dokumentum szabadon másolható és terjeszthető,
de a módosítása nem megengedett.
<p>
<center>
Bevezetés
</center>
<p>
A legtöbb szoftvertermék licence arra szolgál, hogy elvegye Öntől a
termék terjesztésére illetve módosítására vonatkozó szabadságot.
Ezzel ellentétben a GNU Általános Nyilvános Licenc esetében az a cél,
hogy garantálva legyen a szabad szoftver terjesztésének és módosításának
szabadsága; ezzel biztosítva, hogy a szoftver az összes felhasználója
számára szabad.
Jelen Általános Nyilvános Licenc a Szabad Szoftver Alapítvány legtöbb
szoftverére érvényes, továbbá bármely olyan programra, amelynek szerzői
elkötelezik magukat a használata mellett.
(A Szabad Szoftver Alapítvány bizonyos egyéb szoftvertermékeire a
GNU Könyvtári Általános Nyilvános Licenc vonatkozik.)
A licencet Ön is alkalmazhatja a programjaira.
<p>
Amikor szabad szoftverről (free software) beszélünk, a szabadságot
értjük ez alatt, nem pedig az árat. [A fordító megjegyzése: ez az
eredeti, angol nyelvű dokumentumban lényeges, az angol nyelvben
ugyanis a "free" szó egyaránt jelent "szabad"-ot és "ingyenes"-t is.
A "free software" itt többet jelent, mint "ingyenes szoftver":
"szabad szoftver"-t jelent.]
Általános Nyilvános Licenceinkkel az a célunk, hogy biztosítsuk, hogy
<ul>
<li>
Ön szabadon terjesztheti a szabad szoftvert (és, ha kívánja, díjat
számíthat fel ezért a szolgáltatásért);
<li>
Ön megkapja a forráskódot, vagy megszerezheti azt, ha kívánja;
<li>
Ön módosíthatja a szoftvert, illetve felhasználhatja annak részeit
újabb szabad programokban;
<li>
Ön tudja, hogy rendelkezik ezen jogokkal.
</ul>
Az Ön jogainak védelmében szükséges, hogy tegyünk bizonyos megszorításokat,
amelyek megtiltják, hogy bárki is megtagadja Öntől ezen jogokat vagy
felkérje Önt a jogokról való lemondásra.
Ezen megszorítások Önre vonatkozóan felelősséget jelentenek abban az
esetben, ha terjeszti a szoftvert vagy módosítja azt.
<p>
Például, ha Ön egy ilyen programot terjeszt, akár díjmentesen, akár
díj ellenében, akkor az összes, Ön által birtokolt jogot biztosítania kell
a fogadó felek számára is. Biztosítania kell, hogy ők szintén megkapják
vagy megszerezhetik a forráskódot. Továbbá ismertetnie kell velük
ezen feltételeket, hogy megismerjék jogaikat.
<p>
Két intézkedéssel védjük az Ön jogait:
<ul>
<li>
szerzői jogi védelem alá helyezzük a szoftvert;
<li>
biztosítjuk ezen licencet, amely jogilag engedélyezi az Ön számára a
szoftver másolását, terjesztését illetve módosítását.
</ul>
A szerzők és saját magunk védelme érdekében szeretnénk biztosítani azt, hogy
mindenki megérti: ezen szabad szoftverre nincsen garancia.
Ha a szoftvert valaki más módosítja és továbbadja, akkor a fogadók tudomására
kell hozni, hogy az nem az eredeti szoftver; így a mások által esetlegesen
okozott problémák nem lesznek hatással az eredeti szoftver szerzőjének
hírnevére.
<p>
Végül pedig: a szoftverszabadalmak állandó fenyegetést jelentenek a szabad
programokra. El kívánjuk kerülni annak veszélyét, hogy egy szabad program
nem elsődleges terjesztői személyes szabadalmi engedélyeket szerezzenek,
amivel a programot lényegében tulajdonukba vennék. Ennek megakadályozására
egyértelműen kifejezzük, hogy kizárólag olyan szabadalom létrehozása
engedélyezett, amely mindenki számára lehetővé teszi a szabad használatot.
<p>
A másolásra, a terjesztésre és a módosításra vonatkozó pontos kikötések és
feltételek a dokumentum további részében olvashatók.
<p>
<center>
GNU Általános Nyilvános Licenc
<br>
Másolási, terjesztési és módosítási kikötések és feltételek
</center>
<p>
<b>0.</b>&nbsp;&nbsp;Jelen licenc az összes olyan programra és egyéb termékre
vonatkozik, amely tartalmaz egy, a szerzői jog birtokosa által elhelyezett
olyan közleményt, mely szerint az illető termék ezen GNU Általános Nyilvános
Licenc feltételei szerint terjeszthető. A továbbiakban "Program" néven
hivatkozunk az ilyen programokra illetve termékekre. A "Programon alapuló
termék" kifejezés pedig a következőt fogja jelölni: a Program vagy egy abból
származó olyan termék, amelyre vonatkozik a szerzői jogi törvény; másképpen
fogalmazva: egy olyan termék, amely tartalmazza a Programot vagy annak egy
részét akár változatlan formában, akár módosításokkal és/vagy más nyelvre
lefordítva. (A fordítást a továbbiakban feltétel nélkül beleértjük a
"módosítás" kifejezés jelentései közé, azaz módosításnak tekintjük azt.)
A licenc minden birtokosára az "Ön" szóval hivatkozunk.
<p>
Jelen licenc nem tárgyalja a másoláson, a terjesztésen és a módosításon
kívüli tevékenységeket; azok a licenc hatókörén kívül esnek. A Program
futtatását a licenc nem korlátozza, a Program által szolgáltatott kimenetre
(output) pedig csak akkor vonatkozik a licenc, ha a kimeneti adatok a
Programon alapuló munkának minősülnek (függetlenül attól, hogy a Program
futtatásával keletkeztek). Hogy ez így van-e, az attól függ, hogy a Program
milyen tevékenységet végez.
<p>
<b>1.</b>&nbsp;&nbsp;A Program forráskódját Ön tetszőlegesen másolhatja
illetve terjesztheti annak eredeti állapotában bármilyen közegen keresztül,
feltéve, hogy
<ul>
<li>
szembetűnő és arra alkalmas módon közread minden példányban egy megfelelő
szerzői jogi illetve garanciát elhárító közleményt;
<li>
változatlan formában hagyja az összes olyan közleményt, amely ezen Licencre
illetve a garancia hiányára utal;
<li>
továbbá a Program összes fogadójának biztosít a Programmal együtt egy példányt
jelen Licencből.
</ul>
Ön jogosult arra, hogy díjat számítson fel egy másolat fizikai átviteléért,
továbbá lehetősége van arra, hogy díjazás ellenében garanciát nyújtson.
<p>
<b>2.</b>&nbsp;&nbsp;Ön módosíthatja a Program Ön által birtokolt példányát
illetve példányait, valamint azok bármely részét, ezáltal létrehozva egy, a
Programon alapuló munkát, és másolhatja illetve terjesztheti ezen módosításokat
illetve munkát a fentebbi 1. szakasz feltételei alapján, ha azokon túlmenően a
következő feltételeket is kivétel nélkül teljesíti:
<ol type="a">
<li>
Gondoskodnia kell arról, hogy a módosított fájlokhoz szembetűnő közlemény
tartozzon, amely közlemény tartalmazza a módosítások dátumát és azt,
hogy a fájlokat Ön módosította.
<li>
Az Ön által terjesztett illetve publikált összes olyan munkának, amely
teljesen vagy részben a Programon alapul vagy tartalmazza annak valamely
részét, teljes mértékben jelen licenc hatálya alá kell tartoznia, és
díjmentesen elérhetőnek kell lennie külső társaságok illetve személyek számára.
<li>
Ha a módosított program a futásakor normál esetben interaktív módon olvassa
be a parancsokat, akkor Önnek gondoskodnia kell arról, hogy a program
interaktív módban való normál elindulásakor kinyomtasson vagy megjelenítsen
egy közleményt, amely
<ul>
<li>
tartalmaz egy megfelelő szerzői jogi közleményt, és egy értesítést arról, hogy
nincsen garancia (illetve ha van garancia, akkor arról), 
<li>
továbbá tartalmazza azt, hogy a felhasználók terjeszthetik a programot ezen
feltételek alapján,
<li>
valamint közli a felhasználóval, hogy milyen módon tekinthető meg a Licenc egy
példánya.
</ul>
(Kivétel: ha maga a Program interaktív, de normál esetben nem jelenít meg ilyen
fajta közleményt, akkor az Ön által készített, a Programon alapuló munkának nem
kell megjelenítenie ilyen közleményt.)
</ol>
Ezen követelmények a módosított munka egészére vonatkoznak. Ha a Programon
alapuló munka bizonyos azonosítható részei nem a Programból származnak,
és önmagukban megalapozottan tekinthetők független és különálló munkáknak,
akkor ezen Licenc és a feltételei nem vonatkoznak ezen említett részekre abban
az esetben, ha Ön ezen részeket különálló munkaként terjeszti. Ha viszont
ugyanezen részeket egy, a Programon alapuló munka részeként terjeszti, akkor
a teljes munka terjesztésének meg kell felelnie a jelen Licencben szabott
feltételeknek. A Licenc hatálya a többi licencbirtokos számára a teljes munkára
kiterjed, így a munka összes részére érvényesek az engedélyek, függetlenül
attól, hogy az egyes részeknek ki volt a készítője.
<p>
Így tehát jelen szakasznak nem célja, hogy jogokat igényeljen a teljes
mértékben Ön által készített munkákra vonatkozóan, vagy hogy kétségbe vonja az
Ön ilyen munkákkal kapcsolatos jogait; a szándék az, hogy a Programon alapuló
származékos vagy kollektív munkák (gyűjtőmunkák) terjesztésének szabályozására
vonatkozó jog gyakorolva legyen.
<p>
Egy nem a Programon alapuló egyéb munkának a Programmal (vagy egy, a Programon
alapuló munkával) azonos tárolóközegen illetve terjesztési médián való
szerepeltetése nem vonja az említett egyéb munkát a Licenc hatálya alá.
<p>
<b>3.</b>&nbsp;&nbsp;Ön másolhatja illetve terjesztheti a Programot (vagy egy
azon alapuló munkát a 2. szakasz értelmében) objektumkód vagy végrehajtható
program formájában az 1. és a 2. szakasz feltételei alapján, amennyiben Ön a
következők egyikét is megteszi:
<ol type="a">
<li>
Mellékeli a megfelelő, gép által olvasható teljes forráskódot. Ezen forráskódot
a fentebbi 1. és 2. szakasz feltételei alapján kell rendelkezésre bocsátani egy
szokásosan szoftverterjesztésre használt közegen keresztül.
<li>
Mellékel egy minimum 3 évre szólóan érvényes írásos ajánlatot, amelyben közli,
hogy bármely külső társaság illetve személy számára rendelkezésre bocsátja a
megfelelő, gép által olvasható teljes forráskódot egy szokásosan
szoftverterjesztésre használt közegen keresztül, lehetővé téve a fentebbi 1. és
2. szakasz által meghatározott feltételek szerinti terjesztést, továbbá hogy
díjazásként nem számít fel többet, mint amekkora a forráskód fizikai
terjesztésének az Ön oldalán felmerült költsége.
<li>
Mellékeli azon információt, amelyet Ön a megfelelő forráskódra vonatkozó
terjesztési ajánlatként kapott. (Ezen alternatíva használata kizárólag
nem-kereskedelmi jellegű terjesztés esetén engedélyezett, és csak akkor, ha Ön
a programot objektumkód vagy végrehajtható program formájában kapta meg egy
ilyen ajánlattal együtt, az előző (b) pontnak megfelelően.)
</ol>
Egy munka forráskódja a következőt jelöli: a munka a módosítások végzésének
szempontjából előnyben részesített formátumban. Egy végrehajtható formátumú
munka esetén a teljes forráskód a következőt jelöli: az összes, a munka által
tartalmazott modul összes forráskódja, továbbá a programhoz kapcsolódó,
felületet definiáló fájlok, valamint a végrehajtható program lefordítását
(előállítását) illetve telepítését vezérlő szkriptek. Különleges kivétel: a
terjesztett forráskódnak nem szükséges tartalmaznia semmi olyan részt, amely
normál esetben a végrehajtható programot futtató operációs rendszer valamely
főbb komponensével (fordító, kernel, ...) együtt van terjesztve (forráskódban
vagy bináris formában), hacsak nem tartozik maga az említett komponens a
végrehajtható programhoz.
<p>
Ha a végrehajtható program illetve az objektumkód terjesztése egy megadott
helyről való másolás lehetőségének felkínálásával történik, akkor az ugyanazon
helyen elhelyezett forráskódhoz való azonos szintű másolási hozzáférés
biztosítása a forráskód terjesztésének minősül annak ellenére is, hogy a külső
társaságok illetve személyek nincsenek rákényszerítve arra, hogy az
objektumkóddal illetve a végrehajtható programmal együtt a forráskódot is
lemásolják.
<p>
<b>4.</b>&nbsp;&nbsp;A Program kizárólag a jelen Licencben szereplő
feltételekkel másolható, módosítható, allicencelhető illetve terjeszthető;
ezektől eltérő feltételekkel nem. Bármely olyan kísérlet, amely a Program egyéb
módon való másolására, módosítására, allicencelésére vagy terjesztésére
irányul, jogilag érvénytelen, és automatikusan megszünteti az Önnek ezen Licenc
által biztosított jogokat. Ezzel szemben azoknak a feleknek, amely felek
példányokat illetve jogokat kaptak Öntől ezen Licenc alapján, mindaddig nem
szűnnek meg a licencjogaik, amíg ezen felek teljes mértékben megfelelnek az
előírt követelményeknek.
<p>
<b>5.</b>&nbsp;&nbsp;Ön nincs kötelezve ezen Licenc elfogadására, mivel nem
írta azt alá. Azonban semmi más nem ad Önnek engedélyt a Program vagy egy abból
származó munka módosítására illetve terjesztésére. Ezen tevékenységeket a
törvény tiltja azon esetre vonatkozóan, amennyiben Ön nem fogadja el jelen
Licencet. Így tehát a Program (vagy egy azon alapuló munka) módosításával
illetve terjesztésével Ön ezen Licencnek a Licenc összes, a Program illetve az
azon alapuló munkák másolására, terjesztésére illetve módosítására vonatkozó
kikötésével és feltételével együtt való elfogadását is jelzi.
<p>
<b>6.</b>&nbsp;&nbsp;Valahányszor Ön továbbadja a Programot (vagy egy azon
alapuló munkát), a fogadó fél mindannyiszor automatikusan engedélyt kap az
eredeti licencelőtől a Program ezen kikötések és feltételek alapján történő
másolására, terjesztésére és módosítására. Ön nem alkalmazhat semmiféle további
megszorítást a fogadó felek irányában az itt ismertetett jogaik gyakorlásával
kapcsolatban. Önnek nem felelőssége gondoskodni arról, hogy a külső társaságok
illetve személyek valóban megfeleljenek a jelen Licenc által előírt
követelményeknek.
<p>
<b>7.</b>&nbsp;&nbsp;Ha egy szabadalomsértéssel kapcsolatos bírósági ítéletből
illetve állásfoglalásból, vagy bármilyen más (nem feltétlenül szabadalmi
ügyekhez kapcsolódó) okból kifolyólag kiszabásra kerül Önre vonatkozóan olyan
kikötés illetve feltétel (akár bírósági rendelettel, akár megegyezés útján vagy
bármilyen más módon), amely ellentmond jelen Licenc feltételeinek, az nem menti
fel Önt ezen Licenc feltételei alól. Ha nincs lehetőség arra, hogy a Programot
olyan módon terjessze, amely egyidejűleg megfelel jelen Licenc követelményeinek
és bármely más vonatkozó kötelezettségnek, akkor ennek következtében Önnek
nincs joga a Program terjesztéséhez. Ha például egy szabadalmi engedély nem
teszi lehetővé mindazok számára a Program szabadalmi díjtól mentes
terjesztését, akik közvetlenül Öntől vagy az Ön közvetítésével példányokhoz
jutnak, akkor az egyetlen módszer az azon követelménynek és a jelen Licencnek
való egyidejű megfelelésre az, hogy Ön tartózkodik a Program terjesztésétől.
<p>
Ha jelen szakasz bármely része valamilyen körülmény hatására érvénytelenné vagy
betarthatatlanná válik, akkor a szakasz hátralevő része alkalmazandó. Egyéb
körülmények között a szakasz egésze alkalmazandó.
<p>
Jelen szakasznak nem szándéka annak előidézése, hogy Ön megsértsen bármilyen
szabadalmat illetve egyéb tulajdonjogot vagy kétségbe vonja bármiféle ezzel
kapcsolatos jogcím érvényességét. Jelen szakasz célja, hogy fenntartsa a szabad
szoftver terjesztési rendszerének integritását, ami nyilvános licencek útján
kerül megvalósításra. Sokan tettek nagylelkű hozzájárulásokat az ezen
rendszeren keresztül terjesztett nagyszámú szoftverhez, támaszkodva eközben a
rendszer következetes alkalmazására. A szerzőtől illetve adományozótól függ,
hogy hajlandó-e bármely más rendszeren keresztül terjeszteni szoftvert; egy
licencbirtokos nem befolyásolhatja ezen döntést.
<p>
Ezen szakasz célja, hogy teljesen érthetővé tegye azt, ami jelen Licenc többi
részéből következik.
<p>
<b>8.</b>&nbsp;&nbsp;Ha a Program terjesztése és/vagy használata bizonyos
országokban megszorítások hatálya alá esik - akár szabadalmak, akár szerzői
jog által védett felületek miatt -, akkor a szerzői jog eredeti tulajdonosa,
aki a Programot jelen Licenc hatálya alá helyezi, bevezethet egy explicit
földrajzi korlátozást a terjesztésre vonatkozóan, amellyel bizonyos országokat
kizár a terjesztésből; így a terjesztés csak a ki nem zárt országokban (illetve
azok között) lesz engedélyezve. Ilyen esetben a bevezetett korlátozás jelen
Licenc részének tekintendő, mintha a Licenc szövege tartalmazná azt.
<p>
<b>9.</b>&nbsp;&nbsp;A Szabad Szoftver Alapítvány (Free Software Foundation)
időről időre kiadhat módosított és/vagy új verziókat az Általános Nyilvános
Licencből. Ezen új verziók szellemiségükben hasonlók lesznek a jelenlegi
verzióhoz, de részleteikben eltérhetnek attól annak érdekében, hogy választ
adjanak az újonnan felmerült problémákra illetve ügyekre.
<p>
Minden verzió kap egy egyedi verziószámot. Ha a Programban az szerepel, hogy
ezen Licenc bizonyos verziója vonatkozik rá vagy "bármely későbbi verzió",
akkor Önnek választási lehetősége van: vagy az adott verzió kikötéseit illetve
feltételeit követi, vagy pedig bármely későbbi - a Free Software Foundation
által kiadott - verzióéit. Ha a Program nem ad meg verziószámot ezen Licenccel
kapcsolatban, akkor Ön bármely verziót kiválaszthatja, amit a Free Software
Foundation valaha is kiadott.
<p>
<b>10.</b>&nbsp;&nbsp;Ha a Program bizonyos részeit be kívánja illeszteni más,
eltérő terjesztési feltételekkel rendelkező szabad programokba, akkor írjon
a szerzőnek, és kérjen arra engedélyt. Olyan szoftver esetén, amelyre a Free
Software Foundation rendelkezik a szerzői jogokkal, írjon a Free Software
Foundationnek; bizonyos esetekben ugyanis kivételt teszünk. A döntésünket két
cél fogja meghatározni: a szabad szoftverünkből származó összes szoftver szabad
státusának fenntartása és általában véve a szoftver megosztásának valamint
újrafelhasználásának elősegítése.
<p>
<center>
NINCSEN GARANCIA
</center>
<p>
<b>11.</b>&nbsp;&nbsp;MIVEL A PROGRAM A LICENC SZERINT DÍJMENTESEN HASZNÁLHATÓ,
EZÉRT NINCSEN GARANCIA A PROGRAMRA, A VONATKOZÓ TÖRVÉNYEK ÁLTAL ENGEDÉLYEZETT
MÉRTÉKBEN. HACSAK NINCSEN ÍRÁSBAN MÁSKÉPP KINYILATKOZTATVA, A SZERZŐI JOGOK
TULAJDONOSAI ÉS/VAGY EGYÉB FELEK "OLYAN AMILYEN" ÁLLAPOTBAN BOCSÁTJÁK
RENDELKEZÉSRE A PROGRAMOT, BÁRMIFÉLE KIFEJEZETT VAGY HALLGATÓLAGOS GARANCIA
NÉLKÜL, BELEÉRTVE EBBE - TÖBBEK KÖZÖTT - A PIACKÉPESSÉG ILLETVE EGY BIZONYOS
CÉLRA VALÓ ALKALMASSÁG HALLGATÓLAGOS GARANCIÁJÁT IS. A PROGRAM MINŐSÉGÉVEL ÉS
TELJESÍTMÉNYÉVEL KAPCSOLATOSAN A TELJES KOCKÁZAT AZ ÖNÉ. AMENNYIBEN A PROGRAM
HIBÁSNAK BIZONYUL, ÖNRE HÁRUL AZ ÖSSZES SZÜKSÉGES JAVÍTÁS KÖLTSÉGE.
<p>
<b>12.</b>&nbsp;&nbsp;SEMMILYEN KÖRÜLMÉNYEK KÖZÖTT - A VONATKOZÓ TÖRVÉNYEK
ÁLTAL TÁMASZTOTT KÖVETELMÉNYEKET ILLETVE AZ ÍRÁSOS MEGÁLLAPODÁSOKAT KIVÉVE -
SEM VONHATÓ FELELŐSSÉGRE AZ OKOZOTT KÁROKÉRT - BELEÉRTVE MINDENFÉLE ÁLTALÁNOS,
SPECIÁLIS, ELŐRE NEM LÁTOTT ILLETVE SZÁRMAZÉKOS KÁROKAT, AMELYEK A PROGRAM
HASZNÁLATÁBÓL VAGY HASZNÁLHATATLANSÁGÁBÓL SZÁRMAZNAK (BELEÉRTVE TÖBBEK KÖZÖTT A
KÖVETKEZŐKET: ADATVESZTÉS, ADATOK PONTATLANNÁ VÁLÁSA, ÖN ÁLTAL VAGY KÜLSŐ
TÁRSASÁG ILLETVE SZEMÉLY ÁLTAL ELSZENVEDETT VESZTESÉGEK, A PROGRAM MÁS
PROGRAMOKKAL VALÓ EGYÜTTMŰKÖDÉSI PROBLÉMÁJA) - A SZERZŐI JOGOK EGYETLEN
TULAJDONOSA SEM, TOVÁBBÁ AZOK SEM, AKIK SZÁMÁRA A PROGRAM MÓDOSÍTÁSA ÉS/VAGY
TERJESZTÉSE A FENTIEK ALAPJÁN ENGEDÉLYEZETT, MÉG ABBAN AZ ESETBEN SEM, HA AZ
EMLÍTETT TULAJDONOS ILLETVE EGYÉB SZEMÉLY VAGY TÁRSASÁG TÁJÉKOZTATVA LETT AZ
ILYESFÉLE KÁROK BEKÖVETKEZÉSÉNEK LEHETŐSÉGÉRŐL.
<p>
<center>
- A kikötések és feltételek vége -
<p>
Hogyan alkalmazhatók ezen kikötések az Ön új programjaira
</center>
<p>
Ha Ön egy új programot fejleszt, és szeretné, ha az minél hasznosabb volna a
nyilvánosság számára, akkor a legjobb módszer ennek elérésére az, hogy a
programot szabad szoftverré teszi, amelyet mindenki terjeszthet és módosíthat
ezen kikötések alapján.
<p>
Ehhez az szükséges, hogy a lentebbi közlemények csatolva legyenek a programhoz.
A legjobb megoldás az, ha ezek az összes forrásfájl elején szerepelnek, mivel
így hatékony módon felhívható a figyelem a garancia hiányára. Érdemes az összes
fájlba beilleszteni legalább a "copyright" sort és egy arra való hivatkozást,
hogy a teljes közlemény hol található meg.
<blockquote>
&lt;egy sorban megadva a program neve és tömör ismertetése&gt;
<br>
Copyright (C) &lt;évszám&gt;, &lt;szerző neve&gt;
<p>
Ez a program szabad szoftver; terjeszthető és/vagy módosítható
a Free Software Foundation által publikált GNU General Public
License 2. vagy annál újabb verziója alapján.
<p>
A program annak reményében kerül terjesztésre, hogy hasznosnak
bizonyul, de GARANCIA NÉLKÜL; még a PIACKÉPESSÉG illetve
egy BIZONYOS CÉLRA VALÓ ALKALMASSÁG sincs garantálva. További
részletek a GNU General Public License-ben.
<p>
A programmal együtt Önnek kapnia kellett egy példányt a GNU General
Public License-ből; ha nem így történt, írjon a következő címre:
Free Software Foundation, Inc., 59 Temple Place - Suite 330, Boston,
MA 02111-1307, USA.
</blockquote>
Adjon meg információt azzal kapcsolatban is, hogy hogyan lehet Önnel felvenni a
kapcsolatot elektronikus- vagy papírlevélben.
<p>
Ha a program interaktív, akkor jelenítsen meg egy, a következőhöz hasonló tömör
közleményt interaktív módban való elinduláskor:
<blockquote>
Gnomovision 69, Copyright (C) &lt;évszám&gt;, &lt;szerző neve&gt;
<br>
A Gnomovision programhoz nincsen SEMMIFÉLE GARANCIA; a részletek
megjelenítéséhez használja a következő parancsot: "show w".
<br>
Ez a program szabad szoftver, amelyet Ön bizonyos feltételek mellett
terjeszthet; a részletek a "show c" paranccsal jeleníthetők meg.
</blockquote>
A feltételezett "show w" és "show c" parancsok megjeleníthetik az Általános
Nyilvános Licenc megfelelő részeit. Természetesen az Ön által használt
parancsoknak ezektől eltérő neve is lehet; akár egérkattintások vagy menüpontok
is helyettesíthetik azokat - bármi, ami a programban megfelelő.
<p>
Ezenfelül, amennyiben szükséges, Önnek alá kell íratnia a munkaadójával (ha
Ön programozóként dolgozik) vagy iskolájával (ha van olyan) egy "szerzői
jogokról való lemondást" kifejező dokumentumot a programmal kapcsolatosan.
Íme egy minta; helyettesítse be a megfelelő nevekkel:
<blockquote>
A Yoyodyne cég ezennel lemond a James Hacker által készített "Gnomovision"
programhoz (amely egy fordítóprogram) kapcsolódó összes szerzői jogi
érdekeltségről.
<p>
&lt;Ty Coon aláírása&gt;, 1989. április 1.
<br>
Ty Coon, alelnök
</blockquote>
Jelen Általános Nyilvános Licenc nem engedélyezi, hogy az Ön programja
beillesztésre kerüljön tulajdonjoggal védett programokba. Ha az Ön programja egy
rutinkönyvtár, akkor esetleg hasznosabb lehet, ha lehetővé teszi a
tulajdonjoggal védett alkalmazások számára a könyvtár rutinjainak hívását
(vagyis a könyvtárnak az alkalmazásokhoz való linkelését). Ha ezt szeretné tenni,
akkor jelen Licenc helyett használja a GNU Általános Nyilvános Könyvtárlicencet.
  </BODY>
</HTML>
